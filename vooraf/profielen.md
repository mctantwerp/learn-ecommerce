# Profielen

Een online onderneming heeft verschillende profielen nodig om goed te kunnen functioneren. Deze profielen kunnen, bij een startende webshop, bij 1 persoon liggen, maar zullen op termijn uitgroeien en zoveel tijd vragen dat ze opgesplitst moeten worden in verschillende personen. Sommige profielen kunnen ook uitbesteed worden aan andere bedrijven. Maar in de basis komt het wel neer op volgende profielen.

### Founder / CEO

De persoon met het idee en de visie. Deze persoon heeft een langere termijn visie van waar het bedrijf naartoe moet groeien. De andere profielen zullen hun ideeën en werk moeten voorleggen aan dit profiel om goedkeuring te krijgen.

### Creative / designer

Een goed product heeft een goede branding. Een huisstijl die gaat van een logo, briefpapier en een website / webshop, tot stickers en goodies die kunnen worden uitgedeeld om extra brand awareness te creëren.

### UX designer

Een webshop staat of valt bij gebruiksvriendelijkheid. Ongeacht hoe goed je product is, als gebruikers niet begrijpen hoe ze jouw product kunnen kopen, dan heb je geen webshop.

### Developer

Een persoon met technische kennis die de webshop kan opzetten en onderhouden. Ook het implementeren van _A/B testing_, _tracking_, specifieke _payment providers_ of extra functionaliteiten behoort tot de skillset van dit profiel.

### Marketeer

Het product moet bekend geraken bij de rest van de bevolking. Dit doe je door reclame te maken. Om slim reclame te kunnen maken, heb je een marketeer nodig. Een persoon die weet welke doelgroep je moet aanspreken \(_cohorts_\), via bepaalde kanalen \(_e-mail, social media, influencers, SEO, advertising_\) en met de juiste boodschap. Dit profiel gaat ook willen weten hoe de webshop gebruikt wordt \(_tracking_\), en testen hoe de gebruikers je webshop het liefst gebruiken \(_A/B testing_\).

### Boekhouder / CFO

Een profiel dat met de cijfers bezig is, dat heel kritisch beslissingen en aanbevelingen kan nemen, op basis van de inkomsten en uitgaven. 

