# Hoe begin ik hieraan?

## Bezint eer ge begint

Een oud gezegde, maar heel relevant in dit geval. We horen bijna dagelijks succes verhalen van over heel de wereld, hoe mensen rijk worden met een simpel idee, of met crypto, of met de loterij, maar we horen ook enkel maar de succes verhalen.

Als we bijvoorbeeld kijken naar Steve Jobs, die toch over het algemeen gezien wordt  als een succesvol ondernemer. Als je zijn biografie leest zal je snel lezen over hoe hij heel wat wilde ideeën heeft gehad, en een groot aantal daarvan gefaald zijn. Hij heeft meerdere keren financiëel aan de grond gezeten voor hij uiteindelijk \(na de 2e keer\), Apple het cult icoon heeft gemaakt dat het aan zijn dood was.

## Plannen plannen plannen

Het opzetten van een e-commerce platform is tegenwoordig makkelijk. Met enkele klikken en een credit card heb je een online shop. Maar, als je een serieus bedrijf wil starten, begin je met het opstellen van een business plan en een financiëel plan. Dit verplicht je na te denken over bepaalde aspecten zoals opslag van goederen, levertermijnen, service na verkoop, aankoop en verkoopprijzen, marges en tijds investeringen. Bepaal de doelgroep voor je webshop, en doe marktonderzoek naar je producten. Leer uit die resulstaten en pas aan. Meten is weten.

### Tijd

Een online bedrijf begint meestal pas na 3-5 jaar stabiel winst te maken. Heb je die tijd om daarin te investeren?

### Budget

Naast de overduidelijke kosten zoals opslag, aankoop en verkoop, komen er nog heel wat extra kosten bij. Je mag meteen denken aan hosting, internet kosten, telefoonkosten \(service\), branding, advertenties, freebies, …

En dan een kost die veel vergeten wordt, of de eerste jaren niet uitbetaald wordt, je eigen loon. Je zou kunnen kiezen om te starten in bijberoep om minder afhankelijk te zijn van een loon uit je e-commerce platform.

### Offers

Van een e-commerce platform wordt tegenwoordig veel verwacht. Denk aan next day delivery, 24/7 online support etc. Ben je bereid om daarin mee te gaan, denk er dan aan dat je weinig vrije tijd gaat hebben. Zondag rustdag bestaat niet in de e-commerce wereld. Je kan je winkel niet even sluiten voor een verjaardagsfeestje.

### Back-up plan

Probeer een goed back-up plan te voorzien. Het starten van een webshop kan de eerste weken / maanden heel goed gaan, omdat je goed reclame maakt en er veel vrienden en famillie je wel willen helpen door eens iets te kopen. Maar al snel moet je op zoek gaan naar nieuwe klanten, en als dat niet meteen goed lukt, kan de verkoop snel dalen, terwijl de kosten blijven. Maak dus voor jezelf enkele drempelwaarden waarop je bepaalde acties onderneemt. De belangrijkste drempel is hoever je wil zakken in omzet, of hoever je in schulden wil gaan, voor je de zaak stopzet. Niet leuk om over na te denken, maar wel één van de belangrijkste plannen van je zaak.

### Alleen of met partners

Als je met vrienden of partners werkt, probeer dan vanaf de start goede afspraken te maken. Investeren je partners evenveel tijd/geld in de onderneming? Wat zijn de verantwoordelijkheden en rollen van de verschillende partners? Krijgt iedereen evenveel aandeel en beslissingsrecht, of is er een duidelijke verdeling? Leg vast wat er moet gebeuren als het misloopt, maar ook wat er moet gebeuren als je onverwacht grote successen boekt. Zo behoed je jezelf van frustraties, ook wanneer het goed gaat.

## Verhaal

Naast een goede voorbereiding is een goed verhaal ook als maar belangrijker. Hoe ben je op dit idee gekomen, waarom doe je dit, en waar wil je naartoe in de toekomst?

## Great success

Doe je research, en blijf kritisch kijken naar cijfers en partners. Praat met mensen, ook mensen die het geen goed idee vinden. Denk er even over na, leg het even neer en kom er een tijdje later eens op terug. Is het nog altijd een goed idee, en klopt het plaatje? Veel succes!

